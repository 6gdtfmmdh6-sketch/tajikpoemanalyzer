ХАМБАСТАГИ

Оҳанги сулҳ паҳн ба гӯши замон шавад,
Осори ғам зи хоки Ватан бенишон шавад.
Шодӣ ба боли бодпарақҳои кӯдакон
Озим ба парфишонии ҳафт осмон шавад.
Ваҳдат чу ҷо гирифт ба дилҳои тоҷикон,
Миллат, яқин, ки ҳамдилу ҳамормон шавад.
Ҳамбастагӣ миёни ману мову ин Ватан,
Фоле бувад, ки ваҳдати мо ҷовидон шавад.
Борони файзи сабз биборад ба мулки мо
То марзу буми поки Ватан бӯстон шавад.
Дар зери санг хуфта басо рози дил бувад,
Эй кош, нахли амн варо соябон шавад.
Рӯҳаш зи бори нанг бигардид устувор,
Номи Ватан шаҳир ба рӯи ҷаҳон шавад.

*****

ХОҲАД ШУД

Замон аз ҳилаву найранги мо дилгир хоҳад шуд,
Нафас аз зарфи ҳастӣ то куҷо табхир хоҳад шуд.
Садои тик-тики соат навиди рафтани умр аст,
Ғанимат мешумар ҳар дам, ки фардо дер хоҳад шуд.
Дигар он рӯзҳои рӯзгори кӯдакиро аз куҷо ёбам?
Надонистам, ки рӯзе кӯдакӣ ҳам пир хоҳад шуд.
Кунун ҳам гиряи ман дар хаёли абр печон аст,
Ки умри боқиям вораста аз занҷир хоҳад шуд.
Ҳамебояд, ки ҳарфи рӯйи санги қабрҳо хонем,
Ки ин маънӣ барои мову ту тафсир хоҳад шуд.
Нигар, ашхоси бад аз ёди ҳар давру замон рафта,
Фаромӯшӣ сукути соати тақдир хоҳад шуд.
Биё, фоли ҳаводисҳои фардоро кушову бин,
Ки он ҷо хобҳои кӯдакӣ таъбир хоҳад шуд.

*****

РОГУН – ЧАРОГИ ШАРК

ТИРАМОХ

Ватан, бо Роѓуни худ он чароѓи Шарќ туѓ,
Дарахти меваи амниву боѓи Шарќ туѓ.
Ман он зархалкабои тирамохам,
Хазонбарге фитода рўи рохам.
Туй намунаи рӯи замин ба сулҳу салоҳ,
Ба хоби нози кабӯтар фароғи Шарқ туй.
Биҳии нимҳоми дасти ошиқ,
Анори донасурҳи сӯзу оҳам.
Кунун зи ёд равад шоми тори қишлоқат,
Чароғномаи Роғун, суроғи Шарқ туй.
Мисоли қалби бепарвои кӯдак
Тихӣ аз изтиробу тарси роҳам.
Ба обшори ту шӯяд Замин ғубори ғамаш,
Ҳавову накҳати хуш дар димоғи Шарқ туй.
Ба мисли бодпарвозони озод
Ба сӯи осмонӣ бошад нигоҳам.
Ту нурбориву ҳамдостони хуршедӣ,
Фараҳфизои ҳама кӯчабоғи Шарқ туй.
Сари раҳ ҳар сафедори сарафроз
Физояд хусну қубҳи зодгоҳам.
Ба чашми тифл чу бозичахои хуршедӣ,
Ба лолазори шабистон – сабоғи Шарқ туй.
Манам он савдаи садсолаи деҳ,
Ки мардум дӯст дорад соягоҳам.
Чу чони ташнаи даҳр аз кафи ту нӯшад об,
Аз ин рӯ, файзи Замину чароғи Шарқ туй.

*****

ФАСЛИ ТАНХОЙ

БОРОНИ ХАЗИН

Ин Замин дигар надорад зўри аз ин бешро,
Осмон гум карда гўё рабти набзи хешро.
Чу хатти сояранге дар чабинам,
Навои хаста - борони хазинам.
Тирамох, эй фасли танхоиву фамхову фирок,
Гў ба мо он киссаву афсонаи дарвешро.
Чй мепурсй суротам аз баландй,
Ки ман як зарраи хоки заминам.
Баргхо бо рез-рези хеш дар фасли хазон
Дода бар боданд васли ошики дилрешро.
Чй мечўй ту бозори замонро,
Пашизе дар киёси хар нигинам.
Боди дилсардй вазид аз чониби ёри кадим,
Карда ёри мо дигаргун нисбати мо кешро.
На лабхандеву шодиву фароге,
Факат бо дарду гамхо хамнишинам.
Сабзахои рафта аз ёди чаманзорони зард,
Кош рўзе мархаме гарданд чони решро.
Дарего, боли парвозам шикаста,
Ки мисли мурги сарсони ғаминам.
Ба боги умри ман омад хазонрез,
Мапурсам, ки чунонам ё чунинам.

*****

МАЧУ АТРИ ВАФОДОРЙ

«Дилo то кай дар ин зиндон, фиреби ину он бий?»
Фарогу шодмониро насиби сифлагон бий?»
Ба дунё дил мабозу аз фиребаш шод камтар шав,
Ки нози гунчаро фардо ту дар чанги хазон бий.
Чй хуш ояд садои диннишин бар гўши мо имрўз,
Валекин хосили умрат ба фардои чахон бий.
Мачу атри вафодорй зи боги заъфарони шаҳр,
Агарчи ҷумла мардум аз пайи нақҳат равон бий.
Баҳои харду оламро баробар кун ба гарди хок,
Ки рўзи маҳшари олам сафои ҷисму чон бий.

*****

КАЛОМИ МЕХР

Ба устод Аҳмадчони Раҳматзод

Каломи тозаи ту осмони сабзи вуҷуд,
Ҳавои рӯҳу тапишҳои ҷони сабзи вуҷуд.
Ту аз асолати шамсӣ дар осмони адаб,
Ту нури пайраҳаи каҳкашони сабзи вуҷуд.
Самимие зи чаманзору богурурии кӯх,
Рисолате зи азал соябони сабзи вуҷуд.
Чи куллаҳо зи ту мардона зистан омӯхт,
Ба меҳру сидк ту ҳамошёни сабзи вуҷуд.
Канори шеъри ту тӯфон қарор мегирад
Чу орамидани дилҳо, нишони сабзи вуҷуд.
Зи сулҳу ваҳдати меҳан, зи ишқ мегӯй
Каломи тозаи ту достони сабзи вуҷуд.
Дуо кунам ҳама дам, то ки бехазон бошӣ,
Чу шеъри ноб дар ин остони сабзи вуҷуд.

*****

ДИЛИ ҲАЗИН

Ба куҷост хонаи ишқ? – Ба самои беканора,
Натавон расидан охир ба суроғаи шарора.
Зи кадом равзане нур ба раҳи сафар фитода?
Ки сафар хатар наорад ба мусофири савора.
Ҳама роҳгуми ҳастӣ ба қатораи замон аст,
Шабу рӯз хун гириста ба видои он қатора.
Ҳама фасли умр биғзашту вале баҳор н-омад,
Нигарони навбаҳор аст дили ҳазорпора.
Чи тавон зи қисматам гуфт маро зи ман фурӯ рехт,
Ба яқин, ки қалби зорам набувад зи санги хора.
Ту аз илтиҳоби андӯҳ ғаҳе ба хашм ойӣ,
Зи ду чашми беназора, зи ҳаёли пора-пора.
Ту зи дил мапурс охир аламу фиғони ошиқ,
Ба дили саҳоба ғунҷад ғаму дарди беканора.

*****

ПАДАР

Бурун аз ёди ту будан гуноҳ аст
Ва бе ту зиндагӣ дард асту ох аст.
Ту, ки ёри Худой, бе туву ӯ
Саропо зиндагиям иштибох аст.
Туй он марди раҳомӯзи умрам,
Ки бе ту дар хатар умр асту роҳ аст.
Раҳам равшан бувад аз меҳри покат,
Ки меҳрат дар дили шаб нури моҳ аст.
Бипошӣ нур бар мо мисли хуршед,
Вагарна тира олам мисли чох аст.
Ҷигарбандат бувад навроҳпаймо,
Ки бе иршоди ту дар нимароҳ аст.
Ҳама дунё зи ту дорад сафое
Ва бе ту ин ҷаҳон бар ҳукми коҳ аст.

*****

ЧАХОН ХОЛИСТ БЕ ТУ

Ба ёди хоҳарам Дилафруз

Зи маргат осмон мотамсаро гашт,
Гамат дилҳои моро кард пурхун.
Ту рафтӣ чун малак бар осмонҳо,
Ғами мо дар замин гардида афзун.

* * *

Бароям ин ҷаҳон холист бе ту,
Дилафрузам, ҷаҳон бигрист бе ту,
Намонда маъние дар зиндагиям,
Чи сон дигар тавонам зист бе ту?

*****

МАНУ ТУ

Эй Замин, саҳрои барфу бодҳо,
Осмон – зояндаи фарёдхо,
Офтоб, бахшандаи ишку умед,
Субҳ рамзи покии навзодхо.
Зиндагӣ худ саҳнаи тазодҳост,
Рӯи саҳна рақси мардони худост.
Эй гуруб – ту ғоибу пайдои ман,
Резаборон – ишқи ман, дунёи ман.
Мах, ки бо ман аҳду паймон бастааст,
Шаб – нигаҳбони сару савдои ман.
Зиндагӣ худ саҳнаи тазодҳост,
Рӯи саҳна рақси мардони худост.

*****

ХАМНАВОЙ

Зиндагиро сафхаи оғоз ту,
Бо хама сайёрахо хамроз ту.
Бе нигохат равшанӣ пайдо кучост?
Шомгохон моҳи равшансоз ту.
Бахри дилҳои ғарибу бенаво
Бош ҳамоҳангу ҳамовоз ту.
Дар замини хушку сӯзони кавир
Абри найсониву дар парвоз ту.
Ахтарон дар ҳусн аз ту оҷизанд,
Нушханди субҳи пурзъҷоз ту.

*****

ШЕЪР

Харфхои дилам ба колаби шеър,
Чой бинмуда калом сохтаам.
Зина-зина зи калимоти латиф
Ҳайкали маънӣ барафрохтаам.
Дар миёни сухани дӯшиза,
Сухани реза набояд ҷо кард,
Шеър, ки худ сухани бикр бувад,
Боядо мартабааш боло кард.

*****

РУСТОИ БАРГҲО

ЗЕРИ ЧАТРИ МЕҲРУБОНИ

Ман аз рустои зарди баргҳоям,
Маконе, ки сафедор
Посбони умрбоди кӯчаи ғамдидагон бошад.
Дар он ҷо модарон ғамгину беморанд
Ва тифлон модарони хешро ҳамсӯзу ғамхоранд.
Мухити зиндагӣ бар мову ман танг аст
Ва андар боғҳои рамзии хушкидаи он ҷо
Анор аз баҳри ман ҳамхуну ҳамранг аст.
Ман аз он боги зарди тирамохи сард,
Ки симояш бувад тафсири умру сарнавишти ман,
Дарахти пиру танхогаштаи хушкидаро монам.
Зи дуриҳои дури олами афсонавори кӯдакихоям
Ба сӯи навбахори орзуҳо
Бо дили афсурда меоям,
Ба касди фатҳи авҷи куллаи армони нопаймуда меоям.
Рӯзгори сарду боронӣ.
Кӯдакиҳои маҳзун
Кӯдаконе дар даст
бодпарақҳои бенабз.
Кӯдаконе, ки равонанд
бо аробачаҳои бешавк
дар кӯчаҳои вақт.
Кӯдаконе, ки дар ҷайб
ақси фарсудаи модар.
Кӯдаконе, ки медонанд
фардо ҳам аз модар номае
нахоҳад расид.
Фазоеро, ки он ҷо
Бодпарҳои замони кӯдакӣ парвоз мекарданд,
Кунун тайёраҳои оҳанини ҳамсафар бинмудаанд ишғол,
Ки то ҳар ошиқеро рӯи боли хеш биғрифта,
Расонандаш ба кӯи ишқу армонҳо.
Чу ман як ҳалқаи занҷири авлодам,
Савори рӯи боли мурғи фӯлодам,
Сафар бар сарзамини кӯдакӣ дорам,
Аз ин рӯ,
Боли парвози баланди хеш бикшода
Ман аз дунёи дил,
Аз роҳи ҷон,
Аз роҳи авҷи осмон оям.
Зи бас, ман
Рӯхбахши ранги сабзи баргҳоям...
Рӯзгори сарду боронӣ.
Кӯдакиҳои маҳзун...
Мешавад, аммо
ятиме-духтареро хотироти
шод бахшидан.
Ё ҷавони болиғи танҳоро
номаҳои ишқ бинвиштан.
Мешавад
он кӯдакони сахт танҳоро
зери борон чатр гардидан.

*****

ЯК СУБХ

Дар бог, дар пои он дарахт занчире во бишуд, вазне рахо бишуд.
Он шаб, хобе фано бишуд, бонгу садо бишуд.
Эй фард, орзу хаво бишуд, ишкат кучо бишуд?
Эй мард, дасте ба хун машав, аз худ бурун марав.
Эй кош, айбат фано шавад, шомат зиё шавад.
Як субхи пурзиё ин сояхои мо
Бо хамдигар зи нав хамошно шавад.

*****

ЧОВИДОНА

Ба Валентин Распутин

Каторахои осмонй
Туро мебаранд, бо чомадони пурбори дирӯзҳоят.
Хоки поки бузургу танҳои рус
Ёди зиндагии туро ба торҳои андешаҳои абр пайваст.
Бале,
Бе ту сабз мегарданд бешазорони рус.
Бе ту издивоҷ мекунанд,
Бе ту иэдивоҷ мекунанд.
Бе ту истаконҳояшон саршор мегардад аз шарбати дарахти Тӯс.
Шарбате, ки пас аз ту чӣ таъми талхе дорад.
Бе ту зиндагӣ мекунанд...
Аммо қалби Заминро фақат ту такон медиҳӣ
Ва ту ёдгори Намоди ҳақиқати русӣ,
Намоди зиндагии пойдор.
Туе, ки дар сафарӣ
Бо қатораҳои осмонӣ,
Дар роҳҳои ҷовидонӣ.

*****

ДАР ИШТИЁКИ БАХОР

РОХҲОИ НОПАЙДО

Эй баҳор,
Рагҳои яхбастаи Замин
Ва сеҳри лабханди ғунчаҳо
Дар иштиёқи эъҷози ту ҳастанд.
Фасли мутобиқати мусиқии
рӯҳу савти рӯйиш,
Фасли озодии парвозу холиғии қафас,
Фасли орзуҳову ишқу ҳавас,
Ва гармии нафас,
Фасли шукуфтанҳои гули қоку
Ва садои дилхуши бодпарақҳо,
Аз чаманзорони хотироти кӯдакӣ.
Парандаҳои коғазинеро, ки бо ҳам сохта будем
Фақат дар ин фасл метавон пари парвоз бахшид...
Эй баҳор!
Рагҳои яхбастаи Замин,
Ва дилҳои ташнаи ошиқон
Дар иштиёқи эъҷози ту ҳастанд.
Истодаам,
дар имтидоди ғамгини зиндагӣ,
лаҳзаҳои боронӣ.
Мебинам,
Касе савори қатораҳои фаромӯшист
Ва аз тирезаи таърих
ба сӯи мо нигоҳ дорад.
Касе бӯи ҳавои кӯчаҳои
ишқи гумшударо меорад.
Касе сакфи сайёраро мешикофад,
Касе дар бемористон
тарҳи рӯшани маргро мебинад.
Касе пушти дари хонаи ман
фуруд меояд.
Касе дар сафари роҳҳои нопайдост
Ва чеҳраҳоро мехарошад,
ҳанӯз шоҳаҳои соат.

*****

ГУЗАШТА

Имрӯз ҳаво абрист,
Нафасҳои дирӯзро
Дар долони торику сард мешунавам.
Садои рӯзҳои гузаштаи маҳзун
Аз самти дуриҳои дури бенишон
Ба гӯш мерасад.
Дар он ҷое, ки ишқ таҷриба мешуд;
Метапид ҳавас
Мисоли соати ҷайбӣ, ки
дар ҳарими қафас
Дар дили инсон.
Ва то холигоҳи интиҳо мерасад
Дирӯзи ғамгинии умри инсон
Ва имрӯзи абрии осмон.

*****

ШИНОХТ

Русто,
Вобаста будани ғаму андӯҳро
бо қазову қадар,
қабул дорад.
Вале, шаҳр
оҳанги ҳузиро
вобастаи ғуруб
намешуморад.

*****

ДАРЕҒ

Дастҳои фаромӯшӣ
ҳамеша бозанд,
Барои кӯдаконе, ки
ҳанӯз тавлид нашудаанд.

*****

ТӮФОНИ СОКИТ

Эй дӯст, имшаб чизе бигӯ
бо он гумкардаҳои хеш...
Кучост нишони кӯдакӣ?
Дар хотираҳои маҳвшуда,
Ва ё дар ёди сафедорҳои ғамгини
кӯчаҳои фаромӯшӣ,
Амсоли тӯфонҳои сокити рӯҳи мо?
Ва баъд аз ин,
Эҳсоси ишқ намо.
Яъне ҳамон шохаҳои баланд, ки ҳаргиз
рӯи дастҳои мо фуруд наомаданд.
Ҳамеша як фазову муҳити торики
ҳамзоди мо буд – ғам,
Ва ин аст зиндагӣ...
Вучуди мо худ набарди маргу зиндаггист.
Мехоҳам, то пушти замонҳо сафар кунам,
То зиндагиро дар рӯди фаромӯшӣ бигзорам
Ва ҳайратро
фаротар аз ойинаҳо бишносам.
Ва дар ҳамин фурсат,
хобу зиндагиро дар вучуди хеш
Эй дӯст,
имшаб чизе бигӯ бо он гумкардаҳои хеш...

*****

ПИНҲОН

Боз расид
он мунодии рӯъёҳои ман.
Дар кафи дастонам навишт
бо тег.
Ва бо ҳамон тег ишора кард
ба нозуктарин рагҳои сайёра,
ба шохае,
ки дар он Офтоб меларзид.
Ба лонаи холии ситораҳои парвозкарда.
Ба фосилаи наздики пилкҳои чашмонам
ишораҳо мекард.
Ба он фазо, ки ҳанӯз
садои мех задан бар ҷо буд,
ба дастҳои Исо...
Ва турнаҳо
Ва турнаҳо
ҳама маҷзуби он фазо буданд.

*****

СОҲИЛИ АНДӮХ

Чи хуш дар ин соат
садои набзи шаб ба гӯши мост.
Чи вожаҳо дар мавҷи фикрҳо ҳастанд,
Ман аз андӯҳи маҳсуси Замин фикр мекунам.
Ба ёд меорам
ҳамон дастҳои муртакиби нурро,
ки рӯи соҳили оғоз раҳо кард
занҷири киштии моро.
Ва баъд мову дарёҳо
ва обҳои мусофир
Ва нақши пои нахустин
ба рӯи ин дунё,
ба ҷодае, ки садоҳост:
садои набзи Замин,
садои бориши Нур,
садои гардиши чархи аробаҳои Вақт,
садои пилк заданҳои шуълаи Офтоб...
Вале ба ёд надорам
ба рӯи ишқ
чӣ гуна роҳҳои иртибот боз бинмудам.
Дар он соат ҳамон садои ғамгин
Ба рӯи зиндагии сояранги мо фурӯ бирехт.
Ва баъд аз он ҳарорати маънуси қалбҳо
Ва иштиёқи нигаҳҳо
Ва таъми талҳи фироқ дар дилҳо.
Ҳанӯз ҳам гоҳо садое ба гӯш мерасад
аз он замони фақид -
фазои ғариби ишқ,
ки пур аз гиряи рӯҳ аст.
Чи киссаҳо, ҳатто
ба чашмҳои Худо
вазни ашқро омӯхт.
Дар он соати абрӣ,
ки ҷисми маслуби Исо
баланд шуд ба ҳаво...
Расид ба интиқоли нур
то ҳузури хеш.
Ва ошиқона дар фазо печид...
Ва рӯзгоре буд,
ки афсарони юнонӣ
ҳамон найзаи ҷӯбинро,
ки рамзи озодист,
ба хоб медиданд.
Ва касрҳои бошукӯҳи он замонро
садои ғалтидани ҷисмҳои беҷонаш
ба ларза меовард.
Чи қиссаҳои ғамангез.
Дигар маро аз ин
тавони ҳарф задан нест.
Нигоҳ кун ба само, ки як паранда
ғубори қалби туро боз медиҳад пар-пар.
Ҳанӯз қабӯтарони фазо
асири одати мо нестанд.
Бале, ҳамеша маънусам
ба сояҳои ғариб
ва сақфу рӯшаниву барг
нишони ин, ки дилам хуш бошад
ба ин қонуни будан.

*****

ФОСИЛАИ САФЕД

Дар богҳои сокит қадам мезанӣ,
эй фосилаи сафеди Замину осмон.
Эй рӯшание,
ки гоҳо
маро чун соя аз байн мебарӣ.
Садои омаданат
садои набзи Замин аст,
ва садои рафтани ман
ба хобҳои бенафас...
Дар богҳои сокит қадам мезанӣ,
эй фосилаи ман бо ман.

*****

ФИРОР

Касе омад,
ки набзи ман
ҳамсадо бо садои пояш мезад.
Касе омад,
ки овози абадият
дар ханҷараи гулӯяш месӯхт.
Нигоҳ кард
ба иртиботи шикастаи
ман бо ман.
Танҳо шудам,
то зиндагиро дар хоб тасвир кунам...
Эй ношинос,
фардо пушти болҳои ту хоҳад монд
ва кабӯтар аз рӯи дастҳои ту
нопадид хоҳад шуд.
Касе омад,
ки сояи дасташ чатри оромиш буд.
Ва суроғаи ман роҳи фирор овард,
Бо қатораҳои фаромӯшӣ.

*****

ДАР СОЯИ ШАБҲОИ МУҲОҶИР

То кадом субҳ
чатри махмалии шаб боз хоҳад монд?
Ва сарзамини садоҳо ором.
Дар кадом субҳ
шабнам аз рӯи барг
ва зиндагӣ аз боми ҳамеша
хоҳад афтод?
Кадомин бод
ахтарафшони шохаҳои шаб хоҳад буд?
Офтоб миёни панҷаҳои кӣ
хомӯш хоҳад шуд?
Кадомин субҳ гирах хоҳад зад
Маро бо қатраҳои шишагии шабнам?
Дар кадом субҳ
мисли як барги хазон
аз сари шоҳаи умр,
Ва мисли қатраи шабнам
аз сари ангушти замон
хоҳам рехт.

*****

БАРОИ ФАРДОҲО

Рафт то хоби шақоиқҳо
ба тафсири сояҳои мармуз,
Ва решаи он садои осмониро дарёфт
ва замзама кард:
«Зиндагӣ ин ҷо фаввораи гулҳои садоқатҳост!»
– Кист он фирории гирифтарӯҳ?
– Нафаре,
ки тамошои турнаҳои маҷзубро одат дошт
ва рафтани Офтобро
бар дӯши ҳайли аспҳои сафед дар хоб медид.
Эй дареғ,
ҳаргиз аз фазои гузашта
қабутаре барнагашт.
Зеро, осмони таърих ҳамеша бепаранда аст.
Ё рафт то ба боғи мо борон биоварад,
ва ё ба дилҳо ишқ.
Ва ҳамеша аз хобе ҳарф мезад:
Садои гусастани занҷир,
ва даре нимабоз, пушти дар нур
ва гандумакони сабзи норасида
ва сояи дасте руи ин хоб,
гоҳ бар тан пироҳани сафед
рӯ ба осмонҳо мерафт, гул мепошид,
гоҳ сар ба зону мегирист,
гоҳ такя бар девори моҳ
дар фикри чизе буд,
гоҳ таронае замзама мекард,
барои фардоҳо.

*****

ШАБРАНГ

Ту омадай
берун аз хобҳои ман,
Аз деҳаи бечароғи андӯҳ,
аз фасли шабонаи танҳой,
аз боғҳои торик
чи рӯшан омадай.
Ва дар ҷавори мо
замон дигар наметапад.
Фақат садо –
суруди бонувони масеҳӣ...
Ба самти ту қадам задам,
садои сарди шикастан
ба роҳи шавқи ман вазид.
Тарҳи ту мисли пардаҳои хобу бедорӣ
Мисли акси касе дар об меларзид.
Боз ман
дар сарзамини хастаи худ
ба сӯи тиреза рафтам.
Ҳанӯз борон
гарди зиндагии башарро
нашуста буд.
Ва ҳақиқатҳо
сархуш аз бодаҳои дурӯғ
буданд.

*****

ҒУРУБ

Хуршед пушти кӯххо
нуктаи сӯзонест,
Ба анҷоми як сатри дигар аз матни қисмат,
Шом
ва зарфи сукут лабрези замзамаҳо:
Набзи сайёра дар ҷисми соат,
Набзи танҳой дар гӯши фикр,
Фикр дар айвони гулпӯши вожа,
Вожа дар сояи андӯҳ,
Андӯҳ – чатри сиёҳ,
Зери ин чатр ман
огоҳам аз сафарҳои вақт
ва ҳиҷрати дақиқаҳои азиз
ба сӯи гуруб.
Гуруби мо – Тулӯъи шумост!
Эй тифлакони маъсум,
Эй ҳадяхон лагифи Офаридгор!

*****

ОХИРИН СЕБ

Навои он муѓанниёни ќадимї
ва њисси гушаи торики
ќиссањои куњан.
Ва нигоње
зи боми шаб.
Ва касе меёбад
охирин себи нињон
зери анбуњи хазон.
Ва касе буи шароб меорад,
аз њамон шоми вопасини Исо.
Ва касе
вазни салибро мемонад
ба души боварњо.

*****

САЗОИ УМР

Ман он рӯхи парешон дар утоқам,
Асири хуни магшуши шаётин.
Кунун андар ҳарими дурдасташ,
Миёни соярушанҳостам, бин.
Барои худ нигаҳ дорам калидаш,
Нихонӣ то ба пайдояш биёям.
Дами бархурди ханҷарҳо зи баҳри
Ҳамон зебоии дур аз нигоҳам.
Манам чун бесадову мӯйиспед,
Мисоли як вуҷуди номуҳаррик.
Тамоми умр гӯё ин сазоям,
Ба ранҷи номуайян гашта тазйиқ.

*****

БАҲОР

Ҳама васваса, ҳама гулафшону ниёшигӯй,
Ва навдаҳои шукуфони олуча,
Ва муборизаҳои деву афришта,
Баҳри ҳақиқати хеш.
Хилватгоҳи миёни боду ҳисси қаблии борон.
Ҷарақаҳо, қурбонгоҳ,
табхири сигордудаҳо,
Ва абри зубшудаи рӯз,
Чун ҷунбиши барги сафедор.
Вақте охирин моҳи баҳор
серуни гармои тобистон аст.
Вақте ханҷараҳо ба сӯзиш меояд
аз вожаҳои сужаҳои беҳадаф.
Наметавон навишт...
Пора хоҳад шуд,
Баргномаҳои сукут.
Ҳамоне ки натвон хондан,
Ба худои худ –
Масасиво – Масис¹.
Баҳор
Ёди тасвирҳои Сандро, Бах, Соната.

*****

ГЕХАРД
(Ба Ованнес)

Гехард, эй мегу борон, хатми апрел,
Чи хомуш бишкуфад олучахое.
Гирифта нотавон аз рахни зина,
Садои мурғҳои нонамое.
Ба даст орем нури мустақиме,
Ки бишкофад вуҷуди зулматистон.
Чу аксовози он африштаҳое,
Ба зери ин фазо сардаргумӣ, хон.
Ба зери осмон «Хайр мэр»²-гӯён,
Салиби қирмизу меҳробу ноқус.
Дуову шамъ, ҷурм, омурзиши он,
Ки бишморем, инак бетанаффус.
Барои то шуморем ботанаффус
Ҳама ин лаҳзаҳоро, мешитобӣ.
Шавад ҷон чун паранда дар кафас танг,
Миёни банду пазмони раҳоӣ.
Биқӯшад нотавон бар фатҳи зина,
Мубориз баҳри он қонуни воло.
Касе гар нест ӯ, мо ҳам баробар,
Ҳама яксон ба назди Ёри боло.

*****

ҲАСАНУ ҲУСЕЙН Ё МОҲӢ

Нимаи себи ман,
Ва хоб,
дар хоб хоби ту...
Ман дар рӯзҳои беранг менависам.
Вақте октябр сентябри интиҳоёфтаро мебальд.
1.
Оғозу имтидоди ҳама муҳаббатҳои ман-
Ту?
Дар хоби нахуст калламушҳо,
Моҳии мардуд-нишони бордорӣ...
Инчунин ҳам буд.
Вақте бори нахуст дар Пасха
Кӯдаки ҳанӯз наомада
Таркам кард.
Ва бори дуюм шаби пайдои писар...
Аз худ бирондам
Калламушҳои манҳуси ҳобҳоро.
Хоби дуюм:
Дониёр ба пайдо расид ва ҳикмати
«Нимасебхӯрдагон ҳаргиз наметавонанд
ба идроки мукаммали дарахт бирасанд...»,
Ва зангӯласадои баргҳо.
Оромгоҳи ӯро сабз намуд.
Ва бод дар навори худ шохахои маркади уро ба ларза овард.
Хобхо мерафтанд зери он гунбади нийл,
Ки ранги чашми мохигуни падарамро
ба ёд меовард.
2.
Ниёнш рўшанибахши дуогўйи ҳақиқист:
Мунфарид аз мухталиф ба пайдо меояд.
Ва фард мучтаҳиди муҳталиф нест.
Субҳи интиҳои ду хоб
Рўзи милоди дугоникҳо буд:
Яке муҳаббати айёми наврасии ман,
Дуюмӣ – розҳои даврони булуғ,
Ва ман наметавонистам
Аз ин ду ба интихоби хеш расам.
Тафсири ягонаи ду фард,
Ду нигоҳи як андом.
Касе аз онҳо тархе аз хоки Афросиёби
Касе аз онҳо то фатҳи девораҳои
Шаҳристони ман нарасиданд.
Касе аз онҳо навдаҳои пурбори зангн
токи ман нагардиданд.
«Нимасебхурдагон ҳаргиз наметавонанд ба идроки мукаммали дарахт бирасанд»,
касе аз онҳо ту набудӣ ва ё нимаи дигаре буд,
имтидоду оғози ҳамаи муҳаббатҳои ман -ту?
Рози начоти мохй,
Гарди офтобиро дар ханҷараи гулӯи паёмбар кашид.
Ва нахли ормони хешро
То решахояш хушкид:
«Рози начоти...»
Раҳо шудам аз калламушҳои манхус
Дар аъмоки хоби моҳй,
Бо оби Зарафшон хоҳад ғарқид.
То ба назди зане бо мӯйҳои гардолуд
Ва чашми бодомиҳисорӣ...
Вожа боз ҳам ниёиши гунг хоҳад шуд.
Шоҳиди фасли панҷуми сол,
То ин ки баъдан мутаваллид шавад,
Ҳасан ва Ҳусайни бурун аз муҳаббатҳои мо.

*****

СОАТЕ ТО ТОРИКИ

Бухоролучаву субхонаву чой,
Ва буйи барф, ин тиреза баста.
Чу накши зард дар рах як хазоне,
Харири мег, сармо хам нишаста.
Ва тири хури хокиранги борон
Чу ангушти яхй бар дил занад даст.
Ки бишкофад. Садои ғич-ғичи дар,
Ба вакти рафтани шаббодаҳо паст.
Кашад сармо нафас, аз холигоҳе,
Нигоҳе сӯи ҷон бо нимнигоҳе.
Ва танҳоии ғайреву ҷаҳаннам,
Намояд соате то соягоҳе.
Мисоли як тилими мандарин моҳ,
Шабонгаҳ «Хоб?» - бишнидам ва ё хоб?
Дар умқи чашм мурғи рӯшане, оҳ,
Зи озодии номавъуди мо хонд.

*****

ДАР ШАРК

Туманолуда имрӯзи дигар ҳам
Асири пири ҳазӗнгӯйи бороҳ.
Ва Регистони дуру охири дай
Ту гӯй мекашад дар хоби худ оҳ.
Биёрад бод гармои танӯраш
Ва бӯйи нонҳои гарму зебо.
Нишони он, ки ҳатман мерасад боз
Ҳамон фасли тамуз, айёми гармо.
Ба рӯи нарми абрешим бидӯзад
Зане дар сӯзанӣ накши аноре.
Миёни боги сарсабзи баҳорон
Расад савти хуше аз ҳар каноре.
Саги кӯчак, ки монда бепарастор,
Бигиряд бе садое аз ҷудой.
Гаҳе нимсеру гоҳе нимгурусна,
Кунад шукронаи ризқи худой.
Вале истораҳо он ҷо қарибанд
Чу қаъри чоҳ. Гаҳ афришта дар хоб.
Ба сӯи Шарқ хонад корвон ҳам,
Биёбонреги бепоёну беоб
Ба сӯйи гумбази фирӯзарангаш,
Ва тобистону Регистон, ману ту...